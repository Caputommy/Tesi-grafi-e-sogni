\section{Contrazione di Grafi}\label{sec:contrazione-di-grafi}

Nella teoria dei grafi la contrazione di un grafo \`e un'operazione che permette di ridurre la dimensione di un grafo
senza alterarne la struttura fondamentale. \newline
La contrazione di archi o di sottoinsiemi di nodi \`e un operazione fondamentale nella teoria dei grafi minori, dove
si studiano le propriet\`a di un grafo in relazione alla presenza di sottostrutture minori ottenibili attraverso
rimozione di archi e nodi o contrazioni. \newline
Queste tecniche di contrazione trovano applicazione in tutti quei casi in cui si vuole semplificare un grafo
identificando i vertici che possono essere considerati equivalenti in relazione ad una certa propriet\`a,
e risultano essere utili in svariati problemi di ottimizzazione e partizionamento di grafi.
In letteratura, le operazioni di contrazione di grafi sono state utilizzate anche a scopo di compressione di grafi,
al fine di renderli pi\`u compatti e trattabili con algoritmi di analisi altrimenti troppo costosi,
individuando schemi di contrazione d'interesse e cercando di evitare perdita d'informazione~\cite{10.1145/3448016.3452797}. \newline


\subsection{Contrazione di archi}\label{subsec:contrazione-di-archi}

La contrazione di archi, spesso riferita come contrazione di spigoli, di un grafo orientato $G = (V, E)$ \`e
un'operazione che consiste nella rimozione di un arco $e = (u, v) \in E$ e nella simultanea fusione dei nodi $u$ e
$v$ in un unico nodo $w$.
Quando ci\`o avviene, tutti gli archi che entrano in $u$ e $v$ diventano archi entranti in $w$, e, analogamente,
tutti gli archi che escono da $u$ e $v$ diventano archi uscenti da $w$.
Il risultato di una tale operazione \`e, quindi, un nuovo grafo ottenuto da $G$ mediante la contrazione
dell'arco $e$, che pu\`o essere indicato con $G/e$ (da non confondersi con la sottrazione insiemistica $\setminus$).
Si noti che, secondo la definizione data, una tale operazione applicata a un grafo orientato semplice pu\`o risultare
in un grafo con archi multipli e cappi, a seconda della struttura del grafo iniziale.
Per questo \`e spesso previsto dalla definizione di contrazione di archi che vengano applicate le ulteriori operazioni
necessarie a ottenere come risultato un nuovo grafo semplice.

\begin{definition}[Contrazione di archi]
Sia $G = (V, E)$ un grafo orientato e sia $e = (u, v) \in E$ un arco di $G$ con $u \neq v$,
sia $f$ una funzione su $V$ che associa ogni nodo in $V \setminus \{u, v\}$ a se stesso, o ad un nuovo nodo $w$
altrimenti. \newline
La contrazione di $e$ su $G$ \`e un nuovo grafo $G' = (V', E')$ dove:
\begin{itemize}
    \item $V' = (V \setminus \{u, v\}) \cup \{w\}$ con $w \notin V$
    \item $E' = \{(f(x), f(y)) \mid (x, y) \in E \setminus \{e\}\}$
\end{itemize}
\end{definition}

\begin{figure}[h]
    \centering
    \include{TikzPictures/edge_contraction_example}
    \caption{Esempio di contrazione di un arco in un grafo orientato}
    \label{fig:edge-contraction-example}
\end{figure}

In Figura~\ref{fig:edge-contraction-example} \`e mostrato un esempio di contrazione di un arco $(u, v)$ in un nuovo
nodo $w$ in un grafo orientato, che include la rimozione di archi multipli e di cappi.
Pi\`u in generale, una tale operazione pu\`o essere eseguita su un insieme di archi, contraendo ciascuno di essi in
un qualsiasi ordine.

\subsection{Contrazione di sottografi}\label{subsec:contrazione-di-sottografi}
Un'operazione simile alla contrazione di archi, ma pi\`u generale, \`e la \textbf{contrazione di vertici}
(o \textbf{identificazione di vertici}) di un grafo.
Essa pu\`o essere vista come una generalizzazione della contrazione di archi, in quanto rimuove la restrizione che
la coppia di nodi da contrarre sia adiacente, rendendo la contrazione per archi un suo caso particolare.
Si immagini, pertanto, di avere il grafo a sinistra della Figura~\ref{fig:subgraph-contraction-example} privato,
per\`o, dell'arco $(u, v)$.
La contrazione per vertici permetterebbe di contrarre la coppia non adiacente di nodi $u$ e $v$, risultando,
comunque, nel grafo a destra della Figura~\ref{fig:subgraph-contraction-example}. \newline

L' operazione di contrazione di vertici pu\`o essere generalizzata nella \textbf{contrazione di sottografi},
un'operazione che permette di contrarre un qualsiasi sottoinsieme di nodi di un grafo in un unico nodo.
Dato un grafo $G = (E_G, V_G)$ ed un suo sottografo $H = (V_H, E_H)$, quindi, il grafo risultante dalla contrazione
di $H$ mantiene tutti gli archi incidenti su coppie di nodi in $E_G \setminus E_H$, sostituendo
quegli archi incidenti tra nodi in $V_G \setminus V_H$ e $V_H$ con nuovi archi incidenti sul nuovo nodo contratto.

\begin{definition}[Contrazione di sottografi]
    Sia $G = (V, E)$ un grafo orientato, sia $W \subseteq V$ un sottoinsieme di nodi di $G$, sia $H = G[W] = (W, F)$
    il sottografo indotto da $W$ in $G$.
    Sia $f$ una funzione su $V$ che associa ogni nodo in $V \setminus W$ a se stesso, o ad un nuovo nodo $w$
    altrimenti.
    La contrazione di $H$ su $G$ \`e un nuovo grafo $G' = (V', E')$ dove:
    \begin{itemize}
        \item $V' = (V \setminus W) \cup \{w\}$ con $w \notin V$
        \item $E' = \{(f(u), f(v)) \mid (u, v) \in E \setminus F\}$
    \end{itemize}
\end{definition}

\begin{figure}[h]
    \centering
    \include{TikzPictures/subgraph_contraction_example}
    \caption{Esempio di contrazione di un sottografo in un grafo orientato}
    \label{fig:subgraph-contraction-example}
\end{figure}

In Figura~\ref{fig:subgraph-contraction-example} \`e mostrato un esempio di contrazione di un sottografo
$G[\{v_1, v_2, v_3, v_4\}]$ del grafo orientato $G$ in un nuovo nodo $w$, che include la rimozione di archi multipli
e di cappi. \newline

Alla luce delle definizioni delle operazioni presentate, valgono le seguenti considerazioni:
\begin{itemize}
    \item Il risultato della contrazione di una coppia di nodi adiacenti su un certo grafo $G$ pu\`o produrre un
    grafo isomorfo a quello della contrazione di una coppia di nodi non adiacenti in un altro grafo $G'$ non isomorfo
    a $G$.
    \`E il caso precedentemente considerato applicato al grafo a sinistra in Figura~\ref{fig:edge-contraction-example}.
    \item Il risultato della contrazione di un sottografo su un certo grafo $G$ pu\`o produrre un grafo isomorfo
    a quello della contrazione di un sottografo in un altro grafo $G'$ non isomorfo a $G$.
    Come esempio analogo, basta considerare un grafo $J$ ottenuto a partire dal grafo $G$ in
    Figura~\ref{fig:subgraph-contraction-example} rimuovendo il nodo $v_1$ e i suoi archi incidenti.
    I grafi risultanti dalla contrazione di $G[\{v_1, v_2, v_3, v_4\}]$ in $G$ e dalla contrazione di
    $J[\{v_2, v_3, v_4\}]$ in $G'$ saranno certamente isomorfi.
\end{itemize}

Questo significa che la contrazione di vertici e di sottografi non sono operazioni invertibili, in quanto
rappresentano funzioni suriettive ma non iniettive.
Di fatti queste operazioni non mantengono alcuna informazione legata alla struttura originale del grafo su cui
sono applicate.
Come mostrato nel capitolo~\ref{cap:grafi-multi-livello}, tra gli obiettivi della definizione del grafo multi-livello,
vi \`e proprio quello di mantenere le informazioni legate alla struttura dei grafi a cui sono applicate contrazioni,
permettendo anche operazioni di decontrazione.

\subsection{Grafi quoziente}\label{subsec:grafi-quoziente}

Nella teoria dei grafi, un grafo quoziente \`e una visione astratta di un grafo partizionato in sottoinsiemi di nodi
che rappresenta le relazioni tra tali sottoinsiemi.
In un grafo quoziente $G'$ ottenuto a partire da un grafo $G = (V, E)$, i nodi rappresentano ``blocchi'' di nodi di $G$
che fanno parte dello stesso insieme per una qualche partizione di $V$.
Per quanto riguarda gli archi di $G'$, dati due blocchi di nodi $B_1$ e $B_2$ in $G'$, un arco tra $B_1$ e $B_2$ sta
ad indicare la presenza di almeno un arco tra un nodo di $B_1$ e un nodo di $B_2$ in $G$.

Se intuitivamente si potrebbe dire che il grafo quoziente permette di accorpare gruppi di nodi e archi tra loro
per formare un nuovo grafo, una descrizione pi\`u formale utilizzerebbe il concetto di contrazione di sottografi,
definendo il grafo quoziente come il risultato delle contrazioni dei sottografi indotti dalla data partizione di nodi.

\begin{definition}[Grafo quoziente]
Sia $G = (V, E)$ un grafo orientato, sia $P \subseteq \mathcal{P}(V)$ una partizione di $V$, sia $R$ la relazione
d'equivalenza su $V$ indotta dalla partizione $P$. \\
Il \textbf{grafo quoziente} di $G$ rispetto a $P$ \`e il grafo $G' = (V', E')$ dove:
    \begin{itemize}
        \item $V'$ \`e l'insieme quoziente $V/R$, ovvero l'insieme delle classi di equivalenza di $R$ su $V$;
        \item $E' = \{([u]_R, [v]_R) \mid (u, v) \in E\}$, dove $[u]_R$ e $[v]_R$ sono rispettivamente le classi di
        equivalenza dei nodi $u$ e $v$ rispetto a $R$.
    \end{itemize}
\end{definition}

\begin{figure}[h]
    \centering
    \include{TikzPictures/quotient_graph_example}
    \caption{Esempio di grafo quoziente di un grafo orientato}
    \label{fig:quotient-graph-example}
\end{figure}

La Figura~\ref{fig:quotient-graph-example} mostra un esempio di grafo quoziente sulla destra ottenuto a partire dal
grafo orientato sulla sinistra e una partizione $P = \{A, B, C\}$. \newline

Come evidente dalla definizione, il nome del grafo quoziente \`e dovuto al fatto che la sua struttura \`e
strettamente legata all'insieme quoziente di una qualche relazione di equivalenza definita sui nodi del grafo.
Sebbene, assieme al grafo di partenza, l'ingrediente fondamentale per la definizione di un grafo quoziente sia la
una partizione dei suoi nodi, una relazione di equivalenza sugli stessi sarebbe un parametro equivalente, in quanto
ogni relazione di equivalenza induce una partizione degli elementi del suo dominio in classi di equivalenza.

Le relazioni di equivalenza, cos√¨ come le partizioni, possono essere comparate tra
loro secondo il concetto di raffinamento: una relazione di equivalenza $R_1$ si dice pi√π \textbf{fine}
(in inglese \textit{finer}) di un'altra relazione di equivalenza $R_2$ se ogni classe di equivalenza di $R_1$ \`e
contenuta in una classe di equivalenza di $R_2$.
In tal caso si dice che $R_2$ \`e pi√π \textbf{grezza} (in inglese \textit{coarser}) di $R_1$, in quanto ogni classe
di equivalenza di $R_2$ pu\`o essere ottenuta come l'unione di classi di equivalenza di $R_1$. \newline

Per questo \`e interessante notare che tale concetto di finezza pu\`o essere facilmente esteso ai grafi quoziente:
\begin{itemize}
    \item Ogni grafo pu\`o banalmente considerarsi come il grafo quoziente di se stesso rispetto
    alla relazione di equivalenza di uguaglianza, in quanto ogni nodo di un grafo \`e uguale unicamente a se stesso.
    La relazione di equivalenza di uguaglianza, infatti, \`e la relazione di equivalenza pi\`u fine, e per questo
    genera il grafo quoziente pi\`u fine possibile a partire da qualunque grafo.
    \item Analogamente, il grafo composto di un unico nodo e nessun arco risulta il grafo quoziente di ogni grafo
    rispetto alla relazione di equivalenza universale, che mette in relazione qualsiasi coppia di elementi e
    identifica tutti i nodi di qualunque grafo in un unico blocco.
    La relazione di equivalenza universale, infatti, \`e la relazione di equivalenza pi\`u grezza e, come \`e
    intuibile pensare, genera il grafo quoziente pi\`u grezzo possibile a partire da qualunque grafo.
\end{itemize}

Una particolare relazione di equivalenza che ben si presta alla definizione di un grafo quoziente \`e la relazione di
mutua raggiungibilit\`a tra nodi di un grafo, che ne definisce le componenti fortemente connesse.
Il grafo quoziente di un grafo rispetto a tale relazione di equivalenza prende il nome di
\textbf{condensazione} (o grafo delle componenti fortemente connesse), e si dimostra essere un grafo diretto aciclico.

\begin{figure}[h]
    \centering
    \include{TikzPictures/graph_condensation_example}
    \caption{Esempio di condensazione di un grafo orientato}
    \label{fig:condensation-example}
\end{figure}

In Figura~\ref{fig:condensation-example} \`e mostrato un esempio di grafo orientato sulla sinistra, in cui
sono evidenziate le componenti fortemente connesse, e al sua condensazione sulla destra.
Si noti che il grafo condensato, in quanto aciclico, non contiene cicli semplici.
Se si volesse aggiungere un arco affinch√© il grafo condensato contenesse un ciclo, ad esempio aggiungendo un arco
uscente da un nodo nella componente $C$ e entrante in un nodo nella componente $B$, si otterrebbe una nuova componente
fortemente connessa data dall'unione delle componenti $A$, $B$ e $C$, ovvero le componenti i cui corrispondenti nodi
nel grafo condensato sarebbero contenuti in un ciclo semplice.